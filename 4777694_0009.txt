De XXIV Iliadis rhapsodia dissertatio.

Pars prior.

Carolus Lachmannus, vir doctissimus artisque criticae peritissimus, quum carmina nostra
vetustiora summa industria atque diligentia perscrutatus antiquissimae poesis naturam et conditionem
penitus perspexisse sibi videretur, qua ibi via et ratione erat usus, eandem in homericorum carmi-
num origine indaganda adhibere non dubitavit. Posteaquam enim coguovit omnia omnium populo·
rum carmina antiquissima litteris non perscripta non maiora fuisse ab initio quasi corpora sed ex
minoribus paulatim singulorum vatum carminibus esse orta atque conflata, multa ab iis qui postea
fuerunt poetis esse adiecta mutata corrupta, lliadis quoque carmina genuina (ea sedecim fuisse
statuit) summa ingenii qua praeditus erat sagacitate et. subtilitate eruere atque investigare conatus
est. ⁴⁹) Qua sententia a Lachmanno proposita fieri non poterat, quin hominum doctorum, qui in
eiusmodi quaestionibus tractandis versabantur, animi gravissime commoverentur. thue ab alteris,
’ quibus nibil praeclarius, nibil ingeniosius, nihil verius excogitatum esse videbatur, cupidissime ea
sententia arrepta et defensa est, ita ab alteris, qui se ab opinionibus suis salsis quidem, at quas, ut
fere fit, ipsa temporis diuturnitate adamaverant, deduci atque abripi moleste ferrent, vehementissime
improbata est atque impugnata. Neque mirum. Nam quum difficile sit de qualibet re multos homi-
nes ad· unam eandemque, quamvis vera sit, opinionem perducere, tum bominibus doctis novam quan-
dam sententiam probare omnibus nescio an sit maxime arduum atque difficillimum, praesertim quum
de eiusmodi agitur rebus, quae probabili quidem argumentatione, non necessaria matbematicorum
ratione possint concludi. Verum licet Lachmannus non omnia, quae statuit, extra omnem posuerit
dubitationem, ὁ licet in singulis quibusdam rebus baud raro erraverit (in eiusmodi enim quaestioni-
bus verum atque rectum comprobare atque stabilire non est unius hominis, coniunctis demum mul-
torum viribus atque laboribus explorabitur, quum primus ille certaminis pugnaeque ardor deferbuit)
tamen de tota re eum recte iudicasse postque Fridericum Augustum Wolflum, virum immortalis memo·
riae, qui primus quaestiones illas bomericas, quibus tot ex eo tempore bominum doctorum ingenia
et exercita sunt et bodie exercentur, proposuit et constituit, unum omnium carminum homericorum
originem maxime illustrasse quum mibi sit persuasissimum, tum spero et confido carminibus illis

*) Batrachtungen tiber Homers [lias von Karl Lachmann. nit Zusfltzen von Horitz Haupt. Berlin 1847.

1

